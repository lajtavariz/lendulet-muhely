<!doctype html>
<html>
<head>
    <meta charset="utf-8">
    <meta content="width=device-width, initial-scale=1, shrink-to-fit=no" name="viewport">
    <link href="./css/style.css" rel="stylesheet">
    <link href="./css/bootstrap.min.css" rel="stylesheet">

    <script src="./js/jquery.min.js"></script>
    <script src="./js/popper.min.js"></script>
    <script src="./js/bootstrap.min.js"></script>
    <script>
        $(document).ready(function () {
            $('#navbar').load('navbar.html');
        });
        $(document).ready(function () {
            $('#footer').load('footer.html');
        });
    </script>
</head>
<body>
<div id="navbar"></div>
<main>
    <div class="container">
        <figure class="figure">
            <img alt="children" class="figure-img img-fluid rounded" src="./assets/children.jpg"
                 width="600">
        </figure>
        <h1>Gyermek- és családterápia</h1>
        <p>
            A gyermekkor az élet rengeteg változást és alkalmazkodást kívánó időszaka, mely sok
            lehetőséget ad a pszichés problémák kialakulására, tünetek megjelenésére. Nem csak a
            gyermeknek, hanem a környezetének, a családnak is folyamatosan fejlődnie kell, hogy az
            egyénen belüli, valamint az együtt élők rendszerében zajló, kiegyensúlyozott működés
            fennmaradjon, illetve lehetővé tegye a külvilág felől érkező kihívásokhoz való
            alkalmazkodást. Amikor valamilyen nehézség, elakadás történik ebben a bonyolult,
            sokszereplős folyamatban, gyakran a gyerek az, aki tünetképzés árán képes csak saját,
            még sok tekintetben éretlen személyiségét megvédeni. Tünete jelzésként is szolgál a
            felnőttek felé, hogy segítségre van szükség.
        <p>
        <h2>Dinamikus Szenzoros Integrációs Terápia (korábban Ayres-terápia)</h2>
        <p>
            A szenzoros (sensorium jelentése érzékelés) integráció (integráció jelentése: beépülés,
            összeolvadás) idegrendszeri folyamata teszi lehetővé számunkra, hogy a külvilágból
            érkező
            információkat érzékszerveinkkel észleljük, regisztráljuk, rendszerezzük, és az agyunk
            számára feldolgozhatóvá tegyük. Vannak gyermekek, akiknél ez a neurológiai folyamat
            valamilyen okból kifolyólag eltérően fejlődik. Jean Ayres elmélete szerint ez az
            úgynevezett
            szenzoros integrációs zavar bizonyos tünetek megjelenéséhez vezethet az iskolai
            tevékenységekben, a játék és a tanulás, valamint a társas kapcsolatok terén. A
            gyermeknek
            nehézsége lehet a mozgások összerendezésében, az íráshoz szükséges finom mozdulatok
            elsajátításában, a figyelme fenntartásában, a környezethez való jobb alkalmazkodásban,
            viselkedésének szervezésében, és a tanulásban.
        </p>
        <p>
            A Dinamikus Szenzoros Integrációs Terápia (vagy korábbi elnevezéssel: Ayres-terápia)
            során
            változatos eszközök: guruló hengerek, nagy labdák, kötéllétrák, billenő deszkák,
            szivacsok,
            függőhálók, hinták, mászókák segítségével próbálunk olyan, mozgásra lehetőséget adó és
            késztető környezetet biztosítani, ami az egyensúlyi és tapintásos érzékelést fejleszti.
            A
            gyerekek kedvet kapnak a mozgáshoz és a játékhoz, a tér be- és átrendezéséhez,
            alakításához,
            melynek révén éretlen idegrendszerük fejlődik, mozgásuk összerendezettebbé válik. A
            nondirektív módszer révén a fantázia és az alkotókedv serkentésével a terapeuta kíséri
            és
            segíti a gyermeket az adaptív válaszok és viselkedés szervezettebbé válásában, valamint
            a
            külső és belső környezettel való nagyobb összhang megvalósításában. A terápia
            eredményeként
            az óvodában és az iskolában sikereket érhetnek el és a társas kapcsolataikban is
            kiteljesedhetnek.
        </p>
        <p>
            A szülők számára nevelési kérdésekben megbeszéléseket tartunk.
        </p>
        <h2>Pszichológiai foglalkozás gyermekeknek</h2>
        <p>
            Előfordul, hogy a gyerekek nehezen birkóznak meg egy-egy élethelyzettel, és ilyenkor
            tünetképzéssel reagálnak. A gyermekpszichológus a szülőkkel szorosan együttműködve tárja
            fel, érti meg azokat a lelki eredetű viselkedészavarokat és problémákat, melyek
            megnehezítik
            a kisgyermek és a szülők mindennapjait, valamint a gyerek társas életét,
            beilleszkedését. Az
            elvárható eredmény nagyban függ a szülő-gyermek-kezelő háromszög összhangjától, így
            időről
            időre szükséges, hogy a pszichológus a szülőkkel konzultáljon. A gyerek megismerésében
            az
            életkorának megfelelő játékok és kreatív önkifejezést biztosító tevékenységek
            (gyurmázás,
            rajzolás, mozgás) vannak segítségünkre.
        </p>
        <h2>Baba-mama konzultáció</h2>
        <p>
            Egy újszülött fogadása a családban mindenki számára kihívásokat jelent. Ez az
            érzelmekkel teli periódus, mely az öröm és az aggodalom vegyes érzéseivel terheli meg a
            családot, jelentősen meghatározza az együttélők közös életét, hiszen a kisgyermek, és az
            őt gondozó szülők kapcsolata, későbbi jövője, és közös fejlődésük ebből az időszakból
            fogan. Különösen fontos ezért, hogy a csecsemő és édesanyja egymásrahangolódása
            zavartalan és problémamentes legyen. Ezt a fejlődő kapcsolatot és a kezdeti
            bizonytalanságot támogatja meg konzultációs folyamatunk, amely különféle kapcsolati
            helyzetben (szabadjáték, feladat és strukturált) tárja fel az édesanya és babája
            együttműködési készségeit. A konzultációs folyamat része a szülők aktív részvétele, amit
            a tapasztaltak közös átbeszélése egészít
            Az anya-csecsemő konzultáció jól alkalmazható 2-36 hónapos kor között evési, alvási,
            megnyugtatási és kapcsolati nehézségek, aggodalmak esetén.
        </p>
        <h2>Családterápia</h2>
        <p>
            A család a társas kapcsolataink legkisebb rendszere, örömeivel, bánataival, sikereivel
            és kudarcaival együtt. A családot, mint rendszert, ahol mindannyian az intimitást
            keressük és éljük meg, olyan “örökölt” és szerzett tulajdonságainkkal terheljük meg
            észrevétlenül, mely a számunkra legfontosabbakat különös alkalmazkodásra, számukra
            kellemetlen viselkedésmódokra kényszeríti. A mindennapi szerepkonfliktusaink (anya, apa,
            feleség, férj, vezető, beosztott) különös hangsúllyal jelennek meg otthonunkban és
            szeretteink között. Ez nem csak számunkra, hanem a velünk együttélők számára is
            megterhelő feszültségállapotot eredményez. A bemerevedett szokások, a szabadidő hiánya,
            a fáradtság, a ki nem mondott elvárások megnehezítik az őszinte érintkezést. A
            tudatosan, vagy öntudatlanul ismétlődő rituálék, viselkedési láncok, a megrendült
            kommunikációt tovább akadályozhatják, mérgezhetik.
            Ezeknek az elakadásoknak, irányított és facilitált megbeszélése segíti átkeretezni az
            együttműködésre vágyó felek napi rutinját, hogy vágyaik és elvárásaik a másik által
            reálisnak tartott mezőben új értelmet kapjanak. Az újbóli egymásrahangolódás, a másikra
            való rácsodálkozás, az eredményre való fókuszálás munkatársaink szakszerű támogatásával
            valósulhat meg.
        </p>
        <div id="footer"></div>
    </div>
</main>
</body>
</html>
